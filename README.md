# OOPPracticumHomework2

1. Да се дефинира клас Устройство с член-данни цена(дробно число) и производител (символен низ, разположен в динамичната памет). Реализирайте клас Принтер: собствени член-данни – дали е цветен и тип; клас Лаптоп: собствени член-данни – резолюция на екрана и RAM памет; Персонален компютър: собствени член-данни – операционна система, HD и RAM памет, които наследяват класа Устройство. Всеки от тези класове има рейтинг, определящ се по следния начин: за принтер – ако е цветен рейтингът е цената на квадрат делена на две, в противен случай – цената делена на две; за лаптоп – цената плюс RAM паметта, делени на 2; за персонален компютър – цената, събрана с HD и RAM, делени на 2. Реализирайте канонично представяне, подходящи селектори и мутатори за всички класове. В главната програма създадете масив от устройства и за всяко устройство изведете съответния рейтинг и сметнете колко е общият рейтинг на всички устройства в масива.

2.В България влаковете се стопанисват от БДЖ. Това е компания с дълга история и традиции в сферата на доброто обслужване. За да подобрят обслужването на клиентите си, БДЖ искат да направят електронна система за продажба на билети. 

Те споделиха, че имат влакове, които се движат между дадена начална и крайна гара и понеже спирачките са износени не спират никъде по средата на пътя. Освен това имат ограничен брой места, които не са различими помежду си (т.е. номерцата на седалките са се изтрили).

Направете система, която да позволява продажба на билети за даден влак. Преди продажба трябва да проверите дали има свободни места и дали влакът минава през съответните начална и крайна гара. Имате три вида билети – нормален, групов и студентски, като всеки има различна цена. Студентският струва на 50% от нормалния, а груповият 30%, като той важи ако се возят поне 4 души. Особено важно за БДЖ е да знаят колко пари са събрали от продажба на билетите във всеки момент за даден влак.

След като напишете програмата покажете, че работи в кратка програма.
